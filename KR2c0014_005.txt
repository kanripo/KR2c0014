# -*- mode: mandoku-view; -*-
#+TITLE: 欽定剿捕臨清逆匪紀略
#+DATE: 2015-08-24 22:27:06.096357
#+PROPERTY: ID KR2c0014
#+PROPERTY: BASEEDITION WYG    
#+PROPERTY: JUAN 卷五
<pb:KR2c0014_WYG_005-1a>¶
欽定四庫全書¶
欽定𠞰捕臨清逆匪紀略卷五¶
　　辛未¶
上諭内閣曰前任臨清州知州王溥現交吏部候㫖議¶
　處自有應得處分今據呈聞有夀張奸民滋擾情願¶
　回東協同印官幫辦等語王溥准其前往山東交與¶
　大學士舒赫徳令伊自備資斧聴候差遣事竣後視¶
　其如何出力再行奏聞請㫖¶
<pb:KR2c0014_WYG_005-1b>¶
　　同日楊景素奏言(臣/)於十八日同末起官兵住宿¶
　　任邱縣之新忠驛領兵侍衛音濟圖接准大學士¶
　　舒赫徳劄催當經(臣/)與之商議將馬䭾之物酌添¶
　　飛車立即兼行趲程二十日已出直𨽻景州界本¶
　　日可到徳州又(臣/)於十九日子刻在獻縣途次接¶
　　奉軍機處傳單内開奉¶
㫖挑派吉林索倫等精嫻弓箭兵丁五十名令¶
御前侍衛春寧帶往山東(臣/)即星飛分傳上下各站遵¶
<pb:KR2c0014_WYG_005-2a>¶
　　照豫備不致有誤奏入報¶
聞¶
　　同日周元理奏言(臣/)於十八日欽奉¶
上諭飭(臣/)於直境與臨清交界處所擇其最扼要者自¶
　　行駐劄其餘則令總兵永昌萬朝興道員單功擢¶
　　分駐防守(臣/)查直𨽻與山東接界之處俱係平原¶
　　曠野在在可通現今賊匪佔踞臨清其聨界最近¶
　　州縣如清河威縣故城景州尤闗緊要兹探聞賊¶
<pb:KR2c0014_WYG_005-2b>¶
　　人於臨清城外西北運河搭成浮橋渡河搶劫附¶
　　近臨清之西倉集王家淺各村莊仍即回住臨清¶
　　是賊人不敢逺離巢穴(臣/)思此時大兵未齊若遽¶
　　一面拆橋捕𠞰賊必抵死抗拒設有疎虞恐擒捕¶
　　轉難迅速是以(臣/)仍令正定鎮總兵萬朝興駐劄¶
　　清河縣之油坊一帶將所帶官兵密為劄營堵截¶
　　併令(臣/)標中軍副將瑪爾清阿帶領本標官兵一¶
　　同駐守共兵一千二百名俟京兵齊集東省舒赫¶
<pb:KR2c0014_WYG_005-3a>¶
　　徳知㑹到日即由臨清西面同時併力合攻截殺¶
　　自可一舉掃蕩即有四散餘匪竄入(臣/)已於附近¶
　　州縣地方添設兵役截擒即官兵亦不難追捕現¶
　　在天津鎮永昌帶兵已到(臣/)即令駐劄鄭家口一¶
　　路臨時相機協應清河道單功擢令赴大名一帶¶
　　㑹同大名協副將帶兵防截南路逸賊清河威縣¶
　　一帶現有正定鎮萬朝興在彼防𠞰並令廣平府¶
　　謝洪恩協同照料(臣/)於最要之故城縣駐劄調度¶
<pb:KR2c0014_WYG_005-3b>¶
　　既與山東緊接信息易通又可接應清河油坊並¶
　　可北衛徳州景州已知㑹舒赫徳意見相同至東¶
　　省來往之人恐有奸匪改裝匿跡(臣/)已劄知道府¶
　　并嚴飭州縣將弁密察查拏(臣/)又於經過州縣時¶
　　擇其中勇幹捕役帶有數十名於沿河往來跴探¶
　　偵緝奏入報¶
聞¶
　　同日姚立徳徐績奏言查賊踞舊城居民逃匿居¶
<pb:KR2c0014_WYG_005-4a>¶
　　多其中當舖米舖多被搶劫每日復向四鄉索取¶
　　米麪豆草不應者即行殺害村莊亦即燒燬目前¶
　　賊衆口糧似漸缺乏(臣/)徐績同惟一伍什布率領¶
　　滿漢兵丁二千名即從梁家淺往臨清南路進兵¶
　　又恐其於運河西岸南竄復派撥㕘將尚維寶都¶
　　司洪哲燕協領伊承保都司彭文林等於(臣/)徐績¶
　　所帶兵二千名内撥給滿漢兵八百名由孔家集¶
　　栁林等處邀截遇有賊匪即行截殺如遇大衆賊¶
<pb:KR2c0014_WYG_005-4b>¶
　　匪逃竄即飛報(臣/)徐績等以便進𠞰如無賊匪逃¶
　　竄尚維寳等亦即直往臨清進發統約於九月二¶
　　十四日進兵以期一舉掃平不留餘孽(臣/)姚立徳¶
　　督兵防守東昌府城仍與(臣/)徐績聲息相通緩急¶
　　策應至東省有應行知㑹直𨽻河南之事(臣/)等俱¶
　　遵¶
㫖隨時咨行劄致由驛馳遞不敢疎略奏入報¶
聞¶
<pb:KR2c0014_WYG_005-5a>¶
　　同日舒赫徳拉旺多爾濟阿思哈奏言(臣/)舒赫徳¶
　　等前定三路進攻之局即恐徐績等一路於調度¶
　　彈壓之事未能妥協臨時稍有失挫於㑹𠞰全局¶
　　大有闗係(臣/)等正擬奏派(臣/)阿思哈前赴梁家淺¶
　　一帶㑹同徐績帶兵進𠞰適奉到¶
諭㫖仰見¶
聖明指示籌計周詳查徐績惟一處現有滿兵一千名¶
　　漢兵一千五百餘名除劄商於清平高唐之間派¶
<pb:KR2c0014_WYG_005-5b>¶
　　撥兵三四百名防備使賊匪不能東竄外現在尚¶
　　餘兵二千餘名其數已不為少今(臣/)等公同商酌¶
　　即於現到京兵内選派三百名滄州駐防兵二百¶
　　名天津緑營兵一百名(臣/)阿思哈帶領於二十一¶
　　日由高唐州前赴梁家淺至臨清一帶與徐績㑹¶
　　合一處并派¶
　乾清門侍衛伊琳隨往其應派之東三省健勇人二¶
　　十名俟一到即令趕赴至(臣/)舒赫徳等現帶滿漢¶
<pb:KR2c0014_WYG_005-6a>¶
　　兵除派去五百名外尚存一千七百名亦可敷用¶
　　(臣/)等現在探聴逆匪將車輛塞住街口似欲為固¶
　　守之計是傳聞欲離臨清之説未確自應仍照前¶
　　所定三路進攻始能盡殱賊衆(臣/)等擬暫住恩縣¶
　　夏津之間俟京兵陸續到來即行前進一面探聴¶
　　賊匪消息如有移動之信仍即䟎程追殺至賊人¶
　　膽敢搶佔糧船於臨清北水闗外搭葢浮橋其意¶
　　顯欲便於奔竄若能設法佔住將來進𠞰時既不¶
<pb:KR2c0014_WYG_005-6b>¶
　　虞其北走而東岸亦便於𠞰捕前據周元理劄稱¶
　　已調總兵萬朝興帶兵五百名就近往彼燒燬(臣/)¶
　　等進兵時仍留心察看地方形勢如可分兵或燒¶
　　或拆務當盡心辦理奏入¶
上命軍機大臣傳諭舒赫徳周元理姚立徳徐績曰徐¶
　績等一路舒赫徳已令阿思哈前往朕心甚慰至周¶
　元理一路止有緑營兵衆並無滿洲可恃之兵尚不¶
　放心著舒赫徳酌量妥為照應其姚立徳徐績所奏¶
<pb:KR2c0014_WYG_005-7a>¶
　據武生林苞稟稱王倫並非賊首尚有不知姓名一¶
　人同一和尚住鈔闗衙門等語賊首如非王倫即應¶
　留心察訪係何姓名和尚又係何人務須悉其底裏¶
　賊營中尚有脱出之人無難詰詢而得但恐王倫自¶
　知罪大惡極揑造此語令人傳播且欲嫁禍他人著¶
　舒赫徳姚立徳徐績詳細確查具奏毋為奸計所惑¶
　　　(臣/)等謹按首逆王倫自稔罪惡貫盈難逃顯戮¶
　　　因以並非賊首及别有朱兆龍為首之語揑詞¶
<pb:KR2c0014_WYG_005-7b>¶
　　　傳播以圖嫁禍他人我¶
皇上於飭查確訪時即察及於此¶
諭令毋為所惑迨後巨魁咸獲反覆研訊則首逆之行¶
　　　謀奸狡一一供吐悉如¶
聖明料度益仰¶
睿照如神實無纎毫之得以遁飾也已¶
上又命軍機大臣傳諭舒赫徳曰姚立徳等所奏自賊¶
　營回出之林苞身係武生非齊民可比豈宜為賊脅¶
<pb:KR2c0014_WYG_005-8a>¶
　從今武生中既有林苞恐文生内亦所不免此等身¶
　列青衿之人何可不明大義自不便援照愚氓槩准¶
　㒺治事竣後當通查賊中脱出之文武生員俱斥革¶
　發往伊犁以示懲儆若訊明有為賊主謀畫策者即¶
　從重辦理并將該管教官及學政一併㕘處¶
　　同日楊景素奏言(臣/)於二十日子刻接奉¶
上諭令(臣/)率兵數百前往臨清船橋西岸扼住橋口遇¶
　　有過橋之賊盡行殱戮若能將其橋船拆㫁更為¶
<pb:KR2c0014_WYG_005-8b>¶
　　妥協(臣/)即刻由景州起程馳赴督臣周元理駐劄¶
　　之處稟請派撥勇幹將備弁兵數百名帶領前往¶
　　臨清橋船西岸遇賊盡行殱戮不使一人漏網若¶
　　相度機宜能將橋船拆㫁亦必盡心妥辦再查浮¶
　　橋處所尚屬臨清州地方若賊渡河向西與直𨽻¶
　　清河故城兩縣交界僅數十里(臣/)俟稟商督臣派¶
　　撥將備官兵即刻相機前進實心辦理奏入報¶
聞¶
<pb:KR2c0014_WYG_005-9a>¶
　　壬申¶
　　周元理奏言(臣/)現奉¶
諭㫖令楊景素帶兵前往臨清西岸殱賊拆橋(臣/)查官¶
　　兵俱在西岸屯駐即可令楊景素就近帶往(臣/)已¶
　　飛劄正定鎮萬朝興(臣/)標副將瑪爾清阿率領將¶
　　弁協力妥辦楊景素由景州前往必經故城(臣/)當¶
　　與之面商如勢能拆去浮橋即行儘力拆毁或度¶
　　一時難拆仍在橋口協同鎮將堵截即日東省官¶
<pb:KR2c0014_WYG_005-9b>¶
　　兵同時並舉直𨽻官兵即由西面撲𠞰亦可借浮¶
　　橋為渡河協𠞰之用仍多派奮勇將弁帶兵守橋¶
　　截殺或應臨時拆㫁以防賊人竄逸亦令相機辦¶
　　理其天津鎮永昌仍令帶兵於鄭家口油坊一帶¶
　　策應(臣/)親自往來稽查彈壓不致稍有疎虞奏入¶
　　報¶
聞¶
　　同日徐績奏言九月二十日丑刻接奉¶
<pb:KR2c0014_WYG_005-10a>¶
上諭以(臣/)調度不能合宜令阿思哈領兵由間道繞至¶
　　南路㑹同辦理(臣/)感激悚愧無以自安謹遵¶
㫖候阿思哈等率兵與(臣/)㑹合並聴舒赫徳定期㑹辦¶
　　(臣/)惟有身先將弁奮不顧身隨同阿思哈𠞰殺以¶
　　為緑營官兵倡率奏入報¶
聞¶
　　同日姚立徳徐績奏言臣等奉到¶
恩㫖將殺死逆賊之館陶縣武生王建基等賞給千總¶
<pb:KR2c0014_WYG_005-10b>¶
　　職銜隨同殺賊之鄉民酌賞銀錁並飭(臣/)等出示¶
　　曉諭(臣/)等現在欽遵¶
諭㫖辦理伏思賊營之外固當勸諭擒拏賊營之内尤¶
　　當潛為解散(臣/)徐績因臨清回民甚多現差回教¶
　　把總王萬清外委王得官尋覓數人扮作賣柴賣¶
　　菜令入賊營密為解散衆心令其各自逃出或於¶
　　打仗時倒戈相向或於紛亂中棄仗奔逃並令王¶
　　萬清等糾合洪家莊回衆數百人俟官兵與賊打¶
<pb:KR2c0014_WYG_005-11a>¶
　　仗時回衆熟悉臨清舊城路徑直入巢穴擒其巨¶
　　魁但能否妥辦有無效騐容俟回日另行奏報又¶
　　奉¶
諭㫖飭查惟一至東昌之事並格圖肯帶兵退回情形¶
　　查惟一帶兵四百名格圖肯帶兵二百五十名十¶
　　二日在臨清與賊攻戰多時旋被衝散是時賊勢¶
　　頗盛臨清城門不便開放而兵丁又多失散昏暮¶
　　難以招集是以惟一與格圖肯先後俱到東昌理¶
<pb:KR2c0014_WYG_005-11b>¶
　　合據實覆奏¶
　　同日周元理奏言本月二十日戌刻據臣標中軍¶
　　副將瑪爾清阿稟稱十九日四更時在油坊帶兵¶
　　起身先差逰擊武靈阿剛塔帶領把總李鼎一員¶
　　兵丁穆維等五名前赴山東境内之王家淺以上¶
　　察探賊匪情形行至塔灣西南距臨清城三里時¶
　　將天明遇有賊匪約百餘人從臨清之劉家莊放¶
　　火搶劫而回内有一賊頭纒青布插花散髪身披¶
<pb:KR2c0014_WYG_005-12a>¶
　　藍綢女褂手執腰刀該逰擊等即上前喊殺賊衆¶
　　驚跑被把總李鼎兵丁穆維李文仁即將此賊砍¶
　　倒拏獲訊問供名王三即行捆縳帶走約三里餘¶
　　因其傷重隨經斬首又兵丁王春齊英劉伊鳯砍¶
　　死不知姓名賊匪一名亦割取首級並將二犯所¶
　　遺衣物銅鎖首飾錢文腰刀等項差弁稟送前來¶
　　(臣/)詳加驗看係男女衣褂等項確為賊匪搶掠民¶
　　間之物該把總李鼎兵丁穆維李文仁王春齊英¶
<pb:KR2c0014_WYG_005-12b>¶
　　劉伊鳯尚屬奮勇除將腰刀充公衣物錢文分賞¶
　　出力兵丁外理合恭摺奏¶
聞奏入¶
上命軍機大臣傳諭舒赫徳姚立徳徐績周元理曰姚¶
　立徳徐績奏稱現差回教把總王萬清外委王得官¶
　覓人潛入賊營密為解散衆心並令王萬清等糾合¶
　回衆俟打仗時直入巢穴擒其巨魁等語所辦未為¶
　妥協山東沿河一帶回子兇惡者多此時正當盡法¶
<pb:KR2c0014_WYG_005-13a>¶
　示懲若賊黨内本有回人轉令其因此邀功受賞何¶
　以使知儆懼著徐績將所差之把總外委撤回不必¶
　復行督辦至周元理所奏據中軍副將瑪爾清阿稟¶
　稱殺死賊匪二名雖所殺不多亦可見賊勢之漸形¶
　衰弱舒赫徳即當奮揚我武盡掃妖氛以慰馳念¶
上又命軍機大臣傳諭舒赫徳曰姚立徳徐績覆奏惟¶
　一格圖肯退回東昌情形一事惟一格圖肯係領隊¶
　大員打仗時自當董勵士卒倍加鼓勇即或偶遇羣¶
<pb:KR2c0014_WYG_005-13b>¶
　賊衝散亦應約束衆兵勿令輕動若云彼時新城不¶
　便開門放進惟一格圖肯尤當奮不顧身與賊力戰¶
　設因衆寡不敵竟致臨陣捐軀國家自有優䘏之典¶
　不惟榮加身後并且録及子孫惟一等豈不知死於¶
　陣與死於法恩罪之相去較然乎且彼時若非惟一¶
　格圖肯立脚不定兵衆等何至四散紛逃此更無可¶
　置辯著舒赫徳於臨辦時將此㫖宣諭伊二人且俾¶
　衆共知之¶
<pb:KR2c0014_WYG_005-14a>¶
　　癸酉¶
　　國泰奏言(臣/)查山東省應付官兵口糧等項事屬¶
　　創始(臣/)正在細加諮詢詳請撫臣咨請部示旋奉¶
　　撫臣劄開接准部咨軍營每兵一名月支鹽菜銀¶
　　一兩五錢毎兵二名帶跟役一名給銀五錢核之¶
　　(臣/)前擬每兵一名連跟役月支銀一兩七錢五分¶
　　之數相符至草料一項(臣/)前擬由地方官備辦聴¶
　　官兵自行買用今奉部文令沿途地方官豫備供¶
<pb:KR2c0014_WYG_005-14b>¶
　　支在於本營馬乾銀内照數扣還(臣/)已飛飭沿途¶
　　州縣照依定例每䭾馬一匹日支豆三京升十斤¶
　　重草一束騎馬一匹日支豆三京升七斤重草一¶
　　束一體供支事竣報部坐扣但部文專指京兵一¶
　　項其外省駐防滿兵與各營綠旗兵應如何支給¶
　　鹽菜口糧草料之處未奉示及查大學士舒赫徳¶
　　帶到保定駐防滿兵二百名滄州駐防滿兵二百¶
　　名天津緑營兵八百名臣查駐防滿兵並無跟役¶
<pb:KR2c0014_WYG_005-15a>¶
　　其鹽菜銀兩應照京兵減去銀二錢五分每兵一¶
　　名月支鹽菜銀一兩五錢綠營兵向照滿兵減半¶
　　支給每兵一名月支鹽菜銀七錢五分其駐防官¶
　　員擬於京營官員所得鹽菜銀兩按照品級大小¶
　　分别等差給與本員應得一月俸薪銀兩至綠營¶
　　官員酌給各員應得半月薪水銀兩亦按品級大¶
　　小分别等差惟口糧一項照依部開條例自大臣¶
　　官員兵丁以至跟役毎員名口支米八合三勺仍¶
<pb:KR2c0014_WYG_005-15b>¶
　　照原奏統於各路官兵到徳州之日起總給一月¶
　　鹽菜口糧以省沿途按站支給之繁如回兵迅速¶
　　或有溢支俟報銷時在於各官兵俸薪月餉内分¶
　　别扣還已詳明大學士舒赫徳檄飭各營將各官¶
　　兵跟役數目造具印冊移交臣處核明應給銀米¶
　　確數照依支給仍取印領存案以備將來報銷再¶
　　查東省綠營並駐防係在本省調遣似與直𨽻調¶
　　來者不同但兵丁日在軍營勢不能自備口糧鹽¶
<pb:KR2c0014_WYG_005-16a>¶
　　菜草料帶往不得不由地方官供其汲㸑芻秣臣¶
　　再三酌量除滿漢各營官員原有薪水馬乾銀兩¶
　　毋庸供支外其兵丁請暫照軍營之例毎滿兵一¶
　　名月給鹽菜銀一兩五錢緑營兵一名月給鹽菜¶
　　銀七錢五分其口糧米各給八合三勺馬匹所須¶
　　豆草令地方官一體供支除草料照例於本營馬¶
　　乾内扣還外其口糧鹽菜銀米應否准給或亦於¶
　　月餉内扣還併直𨽻駐防滿兵天津綠營兵應否¶
<pb:KR2c0014_WYG_005-16b>¶
　　照(臣/)酌擬之數辦理統俟部覆遵行奏入得¶
㫖該部速議具奏¶
　　户部尋議言東省奸民聚衆不法奉¶
㫖選派健鋭火器二營官兵一千名前往𠞰捕其滄州¶
　　保定徳州青州各駐防兵及天津鎮緑營兵亦係¶
　　派往協捕賊衆與逺處出兵者不同本不應照軍¶
　　需事例支應即如京兵一項起程時俱䝉¶
恩賞給銀兩京兵所至之處地方官止須照例備辦口¶
<pb:KR2c0014_WYG_005-17a>¶
　　食聴其自買至各官兵騎䭾馬匹俱係京城辦給¶
　　前往自出差之日起例應停止在京馬乾其在外¶
　　所需餵養草料令地方官先為豫備官兵到彼即¶
　　將應支馬乾按日支給令其自行買餵至東省緑¶
　　營兵丁各有應得名糧伊等仍在本省捕賊非調¶
　　往别省出兵者可比不應如該布政使所請辦給¶
　　其保定滄州青州徳州駐防兵止應照各處駐防¶
　　兵丁出差之例酌量借給即天津緑營兵亦可仿¶
<pb:KR2c0014_WYG_005-17b>¶
　　照辦理均未便照軍需事例議給所有照料兵馬¶
　　之事並交該地方官妥協經理應將該藩司所請¶
　　酌定章程之處均毋庸議但此項鹽菜口糧業已¶
　　支給兵丁未便於各兵名下追繳其辦理錯誤自¶
　　在該撫徐績及該藩司國泰而臣部輒將西路用¶
　　兵條例開單發給東省亦屬不合所有支給官兵¶
　　銀糧等項應著落臣永貴王際華英廉金簡及徐¶
　　績國泰各名下賠還並令該撫徐績將支給數目¶
<pb:KR2c0014_WYG_005-18a>¶
　　若干作何分股著賠之處核明奏報以便按限賠¶
　　補奏入得¶
㫖依議¶
　　同日國泰奏言向來咨部事件例應由撫臣具咨¶
　　藩司未便越職第今撫臣逺在軍營(臣/)現在徳州¶
　　辦理應付京兵事宜若照例詳院請咨竊恐往返¶
　　稽遲事闗軍務錢糧少有錯誤即干罪戾是以(臣/)¶
　　即專摺奏請¶
<pb:KR2c0014_WYG_005-18b>¶
訓示以便遵照辦理奏入¶
諭曰自當如此至辦理此等事不可拘泥不可畏難不¶
　可沽名爾等山東有如此悖逆撫藩均有大過若稍¶
　誤軍行首領不保何況家計慎之¶
　　同日周元理奏言(臣/)於本月二十一日接奉¶
上諭飭於威縣平鄉一帶一併嚴密巡防(臣/)查官兵現¶
　　在屯劄臨清隔河西岸堵截賊匪西來之路即以¶
　　捍衛清河威縣該二縣俱有弁兵在城守䕶自可¶
<pb:KR2c0014_WYG_005-19a>¶
　　無慮且威縣與清河毗連去官兵屯劄之處聲援¶
　　本自聨絡惟威縣所屬之邵固堡一村人烟稠密¶
　　為威縣門户去臨清止四十里(臣/)已派清河道單¶
　　功擢協同順徳營逰擊髙文亮多帶弁兵往來城¶
　　堡防禦(臣/)仍不時稽查彈壓至平鄉縣係在腹裏¶
　　離臨清尚逺(臣/)前將大局情形通盤籌算凡派出¶
　　官兵俱酌撥於沿河緊要州縣切近地方分防截¶
　　𠞰呼應亦速其餘稍逺州縣官兵不便分撥則飭¶
<pb:KR2c0014_WYG_005-19b>¶
　　令地方官督率鄉勇民壯各役協同存城弁兵併¶
　　力防範再東省邱縣界連威縣而館陶冠縣又與¶
　　大名鄰近俱為東省西岸屏蔽現在豫省河北鎮¶
　　帶兵一千名赴東協𠞰日内俱可抵東當令其相¶
　　地堵防熟籌妥辦以副¶
聖懷奏入報¶
聞¶
　　同日楊景素奏言(臣/)於九月二十一日辰刻至故¶
<pb:KR2c0014_WYG_005-20a>¶
　　城西見督臣周元理知賊匪所搭船橋地名花園¶
　　離臨清二里渡河而西尚屬臨清境内離直𨽻清¶
　　河縣五十五里威縣九十里先經督臣派委正定¶
　　鎮萬朝興及督標副將瑪爾清阿統領將弁帶兵¶
　　一千二百名在於橋之西岸堵截要口臣即赴該¶
　　處相度機宜實心堵殺不使一匪漏&KR0224;奏入報¶
聞¶
　　同日舒赫徳奏言(臣/)接奉九月十九日¶
<pb:KR2c0014_WYG_005-20b>¶
上諭給事中李潄芳奏夀張縣奸民聚衆滋擾大半皆¶
　無告饑民激成一摺代奸民飾詞諉罪而置順逆大¶
　義於不問所見實大不是等因(臣/)查賊民倡亂敢於¶
　　聚衆為奸甚至佔踞城池戕官劫庫無論若何起¶
　　事總屬叛民逆黨為人心所共憤國法所不容況¶
　　本年東省徳州等處夏初雖覺雨少後即漸次霑¶
　　足且亦與夀張等縣無渉今逆匪搶擄各鄉米豆¶
　　糧食所在多有此其明驗即如(臣/)現在統領官兵¶
<pb:KR2c0014_WYG_005-21a>¶
　　從徳州至恩縣一帶所遇村莊鄉民扶老攜幼氣¶
　　象歡忻訪之夏津一路亦復相同夀張等縣境壤¶
　　毗連何至獨被災荒竟致叛逆總由無識之徒遇¶
　　有奸民滋事輒以為飢寒所迫又見河間等屬偶¶
　　被偏災請賑道路貧民間有出口遂爾以風聞之¶
　　語上凟¶
宸聰今¶
皇上將李潄芳原摺封存俟事定後再行另辦揆之事¶
<pb:KR2c0014_WYG_005-21b>¶
　　理實為至當(臣/)現在惟有鼓勵各兵痛殱賊衆一¶
　　俟拏獲逆渠即嚴行審訊將奸匪等如何起事之¶
　　由查明據實陳¶
　奏不敢稍有欺飾奏入報¶
聞¶
　　同日舒赫徳拉旺多爾濟阿思哈奏言(臣/)等前定¶
　　路進攻時即慮及三面𠞰圍賊或從西路竄逸不¶
　　可不防正在籌畫間適接徐績來劄稱臨清之西¶
<pb:KR2c0014_WYG_005-22a>¶
　　南一二十里地名杏園及千户營地方該匪屯聚¶
　　尚有千餘人河西亦須分路進攻聞河南巡撫何¶
　　煟現帶兵㑹𠞰已將賊衆聚集之處行知等因(臣/)¶
　　等當即行文何煟由館陶一路堵截杏園一帶逆¶
　　匪今因何煟現在内黄正可帶兵由此一路迎𠞰¶
　　(臣/)現將二十四日進攻之期飛行何煟至直𨽻大¶
　　名一帶據周元理來咨已派兵防截又恭奉¶
諭㫖令周元理於威縣平鄉亦撥兵堵禦布置尤為緊¶
<pb:KR2c0014_WYG_005-22b>¶
　　密又據徐績抄寄摺稿内稱派㕘將尚維寶帶兵¶
　　由孔家集栁林等處邀截賊匪等語查栁林即在¶
　　杏園相近該處既有多兵繞截則西路亦可無虞¶
　　理合遵¶
㫖覆¶
　奏¶
　　同日舒赫徳拉旺多爾濟奏言查第二起京兵於¶
　　二十日到來第三起亦於二十一日齊集(臣/)等定¶
<pb:KR2c0014_WYG_005-23a>¶
　　於二十二日即統兵由恩縣起程至夏津縣計程¶
　　七十里一日可到自夏津至臨清計程六十里若¶
　　於二十三日一站趕到即行接仗恐隊内步兵未¶
　　免疲乏賊人轉得以逸待勞(臣/)等擬於離臨清二¶
　　三十里先審擇地面屯劄營盤稍休兵力一面遣¶
　　輕騎前往捉生偵探至二十四日黎明即拔營挨¶
　　隊進發乗各兵養鋭之後敢勇直前使賊匪猝難¶
　　抵禦今早阿思哈起程時(臣/)等已將二十四日進¶
<pb:KR2c0014_WYG_005-23b>¶
　　攻之期面為説定並即密劄徐績周元理一體遵¶
　　照同時並進以收夾擊之益伏思逆匪等受¶
　國家百餘年昇平之福膽敢肆其叛逆殺官害民罪¶
　　大惡極莫此為甚(臣/)等務期鼓勵士卒奮勇擒渠¶
　　不留餘孽以慰¶
聖懷奏入¶
上命軍機大臣傳諭舒赫徳曰舒赫徳等奏官兵定期¶
　㑹𠞰一摺自應如此辦理至杏園一帶之賊現行文¶
<pb:KR2c0014_WYG_005-24a>¶
　何煟從館陶一路堵截威縣平鄉周元理亦撥兵堵¶
　禦其孔家集栁林等處又有邀截之兵如此四面布¶
　置賊人㫁無能潛竄自可早縛兇渠各殱逆黨現在¶
　南河漫口據呉嗣爵薩載奏報月内已可合龍舒赫¶
　徳將東省𠞰捕賊匪之事辦竣亦可無庸復往并令¶
　傳諭知之¶
　　同日周元理奏言本月二十二日寅刻據中軍副¶
　　將瑪爾清阿差外委周永肅兵丁張傑報稱督鎮¶
<pb:KR2c0014_WYG_005-24b>¶
　　二標官兵在臨清西岸屯劄二十一日未刻有賊¶
　　約三千餘人内騎馬者二三十人餘悉步行各執¶
　　腰刀鋤棍由上下兩路來至我兵營盤擾刧我兵¶
　　用鎗礮轟打賊即分散内有騎馬賊目手執紅旗¶
　　招動賊衆復合我兵連用火礮轟擊合而復散者¶
　　數次賊衆被鎗礮打死者無數並鎗斃馬上賊目¶
　　一人賊復上前抵拒我兵又砍斃多人生擒活口¶
　　三人督鎮兩標官兵千餘齊心協力愈殺愈勇賊¶
<pb:KR2c0014_WYG_005-25a>¶
　　勢漸退現在相持等語查賊衆在於臨清西南村¶
　　莊每日放火劫搶與直𨽻緊接兹復膽敢來至我¶
　　兵營盤滋擾抵拒情甚可惡經我兵奮勇擊殺賊¶
　　衆尚未即退(臣/)現令天津鎮永昌前往策應(臣/)一¶
　　面星飛知㑹舒赫徳即速統兵前來協同𠞰殺並¶
　　可乗勢多派將兵搗其舊城巢穴使之不能兼顧¶
　　以期速就殱除奏入¶
上命軍機大臣傳諭舒赫徳周元理曰周元理奏官兵¶
<pb:KR2c0014_WYG_005-25b>¶
　在臨清西岸殱擊賊衆之事所有在事出力之兵弁¶
　甚屬可嘉自當查明優賞其奮勇董率之副將瑪爾¶
　清阿等均著存記册檔俟事竣交部議叙至橋西之¶
　兵原防賊匪過河竄逸是以前諭令其度勢相機將¶
　橋拆㫁今賊衆既已渡河則所爭又不在橋此時惟¶
　當力堵河岸勿令他竄再周元理所報三千餘賊未¶
　必果有如許之多或係聞八旗勁旅前往聲勢甚盛¶
　不敢接鋒為此悉衆而來作鋌而走險之計以冀喙¶
<pb:KR2c0014_WYG_005-26a>¶
　脱偷生若果如此則此時舊城内賊衆必少或賊頭¶
　捨命先行突出仍留餘賊在舊城接應或其逆黨均¶
　來擾劫營盤止留眷屬輜重在彼均無難偵訪而得¶
　舒赫徳到臨清時即探明賊中實在情形若賊已全¶
　行過橋即統滿洲兵迅往追𠞰仍派妥幹將領帶兵¶
　往舊城捜其巢穴擒其眷口將賊黨盡行殱戮若舊¶
　城尚有為首賊衆則往𠞰之兵又當稍多著舒赫徳¶
　斟酌妥辦總期迅速就擒勿使一人漏網¶
<pb:KR2c0014_WYG_005-26b>¶
上又命軍機大臣傳諭舒赫徳曰賊匪聚集臨清滋擾¶
　日久始行搶船搭橋若惟一格圖肯早於城外防截¶
　賊人焉敢至臨清北搶用糧船此亦惟一格圖肯之¶
　罪著舒赫徳一併訊明辦理再賊人搶奪空糧船該¶
　衛官不能無罪已諭令嘉謨查明㕘奏其實在情形¶
　并著舒赫徳查奏¶
　¶
欽定𠞰捕臨清逆匪紀略卷五¶
